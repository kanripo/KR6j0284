# -*- mode: mandoku-view; -*-
#+DATE: 2016-06-08 10:45
#+TITLE: 佛說七俱胝佛母心大准提陀羅尼經
#+PROPERTY: CBETA_ID T20n1077
#+PROPERTY: ID KR6j0284
#+PROPERTY: SOURCE Taisho Tripitaka Vol. 20, No. 1077
#+PROPERTY: VOL 20
#+PROPERTY: BASEEDITION T
#+PROPERTY: WITNESS T@JIA
#+PROPERTY: LASTPB <pb:KR6j0284_T_000-0185a>¶¶¶¶¶
#+PROPERTY: LASTPB <pb:KR6j0284_T_001-0185a> ¶¶¶¶
#+PROPERTY: JUAN 1
¶
¶
¶
¶
No. 1077 [Nos. 1075, 1076]¶
佛說七俱胝佛母心大准提陀羅¶
尼經¶
¶
唐武周沙門地婆訶羅譯¶

爾時佛在舍衛國祇樹給孤獨園。是時世尊¶
思惟觀察。愍念未來諸眾生故。說是七俱胝佛¶
母心准提陀羅尼法。即說呪曰。¶

南無颯哆南(一)三藐三勃陀俱胝南(二)¶
怛姪他(長引三)唵折戾(四)主戾(五)准提(六)莎¶
婆訶(七)¶

若有比丘比丘尼優婆塞優婆夷。受持讀誦¶
此陀羅尼滿八十萬遍無量劫來所造五無間¶
等。一切諸罪悉滅無餘。所在生處皆得¶
值遇諸佛菩薩。所有資具隨具隨意充足。生生¶
常得出家。具持菩薩律儀淨戒。恒生人天¶
不墮惡趣。常為諸天之所守護。若有在家善¶
男女等誦持之者。其家無有災橫病苦之所¶
惱害。諸有所作無不諧偶。所出言教人皆¶
信受。若有誦此陀羅尼呪滿十萬遍。夢中¶
得見諸佛菩薩聲聞緣覺。自見口中咄出黑¶
飯。若有重罪誦滿二十萬遍。夢中亦見諸
<pb:KR6j0284_T_001-0185b>¶
佛菩薩。亦自見口中咄出黑飯。若有五逆¶
罪者。不得如是善夢現時應更誦滿七十¶
萬遍。是時還得如前之相。乃至夢見咄出¶
白色粳米酪飯。當知此人即是罪滅。清淨¶
之相。¶

復次我今說之大陀羅尼所作之事。若於佛¶
像前。或於塔前若清淨處。以瞿摩夷此云牛糞塗地。¶
而作方壇隨其大小。復以花香幡蓋飯食¶
燈明燭火。隨力所辦而供養之。復呪香水散於四¶
方及以上下以為結界既結界已。於壇四角及壇中央。皆¶
各置一香水之瓶。持呪之者於其壇中。面向¶
東方䠒跪。誦呪一千八十遍。其香水瓶即便¶
自輪。叉手捧雜花。呪一千八十遍。散一鏡面。¶
又於鏡前正觀鏡面。誦呪亦一千八十遍又以香油以蘇摩那花香浸著胡麻油中塗手大指誦呪一百八遍即於童面鏡中指爪甲內皆各。得見佛¶
菩薩像。復誦呪呪花一百八遍。而散供養佛菩薩像心所有事一一。請¶
問無不決了。若有鬼病以呪呪茅得香茅第一不得直茅亦得而拂¶
病人即得除愈。若有幼小為鬼所著。以五色¶
縷應令童女合以成線。一呪一結滿二十¶
一結。用繫其頸。以白芥子呪之七遍。復散其面¶
即便除瘥。¶

復次有法。於病者前以墨畫其病人形像。呪楊枝打¶
此畫形。亦得除瘥。¶

復有一法。若有病人為鬼所著身在遠處。¶
應呪楊枝足滿七遍。寄往持打即亦除¶
愈。¶

復有一法。若在路行誦念此呪。無有賊盜惡¶
獸等怖。¶

復有一法。常持此呪。設有諍訟無不獲勝。¶
若欲往渡江河大海。誦呪而渡無有水中惡
<pb:KR6j0284_T_001-0185c>¶
獸等難。¶

復有一法。若被繫閉枷鎖禁繫其身。誦此呪¶
者即得解脫。¶

復一法若諸國土水旱不調。疫毒流行應行。¶
應以酥和胡麻粳米。用手三指取其一撮。呪¶
之一遍擲火中燒。或經七日七夜。六時如是¶
相續不絕。一切災疫無不消滅復有一法以酥和稻穀呪一百八遍火中燒之隨心所願無不成諦財寶增盈求心滿足若人欲令他敬念者稱彼前人名字一呪一稱滿一百八遍即便敬念。
<pb:KR6j0284_T_001-0186a>¶

復有一法。於河渚間砂潬之上。以塔形形像印。印¶
砂潬上為塔形像。誦呪一遍印成一塔。如是數滿六十¶
萬遍。即得覩見聖者觀自在菩薩之像。或見多羅菩薩。¶
金剛手菩薩。隨其心願皆得滿足。¶
或見授與仙神妙藥。或見授與菩提之記。¶

復有一法作。右遶菩提樹像。誦呪滿千萬遍。¶
即見菩薩為其說法。欲隨菩薩即得隨從。¶

復有一法。若乞食時常持此呪。不為惡人惡¶
狗等類之所侵害。復有一法若在塔前或佛像前或¶
舍利塔前。誦持此呪三十萬遍。於白月¶
十五日設大供養。一日一夜不食正誦呪。¶
得見金剛手菩薩。而彼菩薩即將是¶
往於自宮。¶

復有一法。若於轉法輪塔前或佛生處塔前。¶
或於忉利天下寶階塔前或舍利塔前。於如¶
是等諸塔之前誦呪右遶。即見阿鉢羅是多¶
菩薩及訶利底菩薩。隨其所願皆悉滿足。若¶
須仙藥即便授之。復為說法示菩薩道。若有¶
誦此陀羅尼者。乃至未坐道場。一切菩薩¶
為其勝友。又此准提大陀羅尼大明呪法。過去¶
一切諸佛已說。。¶
當說。我今亦如是說。為利一¶
切眾生故。得無上菩提故。若有薄福眾¶
生。無有少善根者。無有根器之者。無有善根分¶
者。若得聞此大准提陀羅尼法。速疾證得阿耨¶
多羅三藐三菩提。若有人憶持誦念。常不懈廢此佛母心大准提陀羅尼者¶
。無量善根皆得成就。佛說此大准提¶
陀羅尼法時。無量眾生遠塵離垢。得大准提¶
陀羅尼大明呪功德。得見十方諸佛菩提
<pb:KR6j0284_T_001-0186b>¶
聖眾向佛作禮而去。¶
¶
(垂拱二年於西魏國寺譯)